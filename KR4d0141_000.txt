# -*- mode: mandoku-view; -*-
#+TITLE: 西渡集
#+DATE: 2015-08-24 23:56:12.505133
#+PROPERTY: ID KR4d0141
#+PROPERTY: BASEEDITION WYG    
#+PROPERTY: JUAN 提要
<pb:KR4d0141_WYG_000-1a>¶
欽定四庫全書　　　　　集部四¶
　西渡集　　　　　　　　别集類三(宋/)¶
　　提要¶
　　　　(臣/)等謹案西渡集宋洪炎撰炎字玉父南昌¶
　　　　人元祐末登進士官至著作郎祕書少監炎¶
　　　　與兄朋芻弟羽號四洪皆黄庭堅之甥受詩¶
　　　　法于庭堅羽入黨籍早卒其集在南宋時陳¶
　　　　振孫已云不傳故書録解題惟載朋龜父集¶
<pb:KR4d0141_WYG_000-1b>¶
　　　　一巻芻老圃集一巻炎西渡集一巻自明以¶
　　　　来龜父老圃二集並佚今乃從永樂大典復¶
　　　　裒輯成帙惟炎此集僅存而亦無刋本此本¶
　　　　為浙江鮑氏知不足齋所藏僅分上下二巻¶
　　　　與陳氏所載少異然老圃集陳氏亦稱一巻¶
　　　　而今掇拾殘䞉尚非一巻所能容則或書録¶
　　　　解題傳寫之訛宋史因之均未可知也炎詩¶
　　　　酷似其舅今全集巋然獨完殊足寳貴巻末¶
<pb:KR4d0141_WYG_000-2a>¶
　　　　所附朋詩九首芻詩二十四首記二篇不知¶
　　　　何人所輯觀其所引之書如宋元詩㑹辟彊¶
　　　　園宋文選皆康熙中人所集則亦近時人矣¶
　　　　二人集已别著録此為複贅然芻文則老圃¶
　　　　集中所不收未可全從刪薙故仍舊本附録¶
　　　　焉乾隆四十四年三月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
